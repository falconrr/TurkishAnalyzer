UYARI: Fiziksel, algısal veya zihinsel olarak yetersiz veya deneyimsiz kişiler (çocuklar dahil) güvenliklerinden sorumlu olan bir kişinin gözetimi olmadan elektrikli bu cihazı kullanmamalıdır.
• Bu TV setini deniz seviyesinden 2000 metreden düşük bir rakımda, kuru yerlerde ve ortalama ya da tropikal iklimlere sahip bölgelerde kullanınız.
• Bu TV seti evde kullanım veya benzeri genel kullanımlar için uygundur, ancak topluma açık alanlarda da kullanılabilir.
• Havalandırma amacıyla, TV'nin çevresinde en az 5cm açıklık bırakılması gereklidir.
• Havalandırma açıklıkları, gazete, masa örtüsü, perde gibi nesneler ile kapatılmamalı veya engellenmemelidir.
• Güç kablosu kolaylıkla erişilebilir olmalıdır. Güç kablosu üzerine TV, mobilya, vs. yerleştirmeyiniz veya kabloyu bükmeyiniz. Hasar görmüş bir güç kablosu/fiş yangına veya elektrik çarpmasına neden olabilir. Güç kablosunu fişten tutunuz, kablodan çekerek prizden çıkarmayınız.
Güç kablosuna/fişe asla ıslak ellerle dokunmayınız; bunu yapmak kısa devreye veya elektrik çarpmasına neden olabilir. Güç kablosunu asla düğümlemeyiniz veya başka kablolarla birlikte bağlamayınız. Güç kablosu hasar görürse mutlaka değiştirilmelidir ve bu değişim işlemi bir vasıflı eleman tarafından gerçekleştirilmelidir.
• TV'nin damlayan veya sıçrayan sıvılara maruz kalmasına veya vazo, kupa, vb. gibi içi sıvı dolu kapların TV üzerine yerleştirilmesine (örn. ünitenin üzerindeki raflara) izin vermeyiniz.
• TV'nin doğrudan güneş ışığına maruz kalmasına izin vermeyiniz veya yanan mumlar gibi açık alevleri TV'nin üzerine veya yakınlarına yerleştirmeyiniz.
• TV setinin yanına elektrikli ısıtıcılar, radyatörler, vb.gibi ısı kaynakları yerleştirmeyiniz.
• TV'yi yere veya eğimli yüzeylere yerleştirmeyiniz.
• Boğulma tehlikesine karşı, plastik ambalaj malzemelerini bebeklerin, küçük çocukların ve evcil hayvanların ulaşamayacağı yerlerde saklayınız.
• Standı TV'ye dikkatli bir şekilde monte ediniz. Eğer stand ile birlikte vidalar verilmişse, TV'nin herhangi bir yöne eğimli durmaması için vidaları sıkınız. Vidaları aşırı sıkmayınız ve sadece stand kauçuklarını düzgün bir şekilde takınız.
• Pilleri ateşe veya tehlikeli ya da yanıcı maddelerin içine atmayınız.
Uyarı: Pillerin güneş ışığı, ateş veya benzeri türde aşırı ısıya maruz bırakılmaması gerekmektedir.

UYARI
Pili yutmayınız, Kimyasal Yanma tehlikesi
Bu ürün veya birlikte verilen aksesuarlar bir pul/düğme tipi pil içerebilir. Eğer düğme tipi pil yutulursa, sadece 2 saat içerisinde vücudunuzun içinde ciddi yanmalara ve ölüme neden olabilir.
Yeni ve kullanılmış pilleri çocuklardan uzak tutunuz.
Eğer pil yuvası düzgün bir şekilde kapanmıyorsa, ürünü kullanmayınız ve çocuklardan uzak tutunuz.
Eğer pillerin yutulduğunu veya vücudunuzda bulunduğunu düşünüyorsanız, derhal tıbbi destek alınız.

Televizyon setini asla sabit olmayan veya eğimli bir yere yerleştirmeyiniz. Televizyon seti düşebilir, ciddi yaralanmalara veya ölüme neden olabilir. Özellikle çocukların maruz olabileceği birçok yaralanma aşağıdakiler gibi basit tedbirler alınarak önlenebilir;
• Televizyonun üreticisi tarafından tavsiye edilen sehpaların veya standların kullanılması.
• Sadece televizyonu güvenli bir şekilde destekleyebilecek mobilyaların kullanılması.
• Televizyonun destek aldığı mobilyanın kenarından sarkmamasının sağlanması.
• Televizyonun yüksek mobilyalar (örneğin dolaplar veya kitaplıklar) üstüne hem mobilyayı hem de televizyonu uygun bir desteğe monte etmeden yerleştirilmemesi.
• Televizyonları televizyon ile taşıyan mobilya arasına yerleştirilmiş kıyafetlerin veya başka malzemelerin üstüne koymamak.
• Televizyona veya başka kontrol aygıtlarına ulaşmak için mobilyaların üstüne çıkmanın tehlikeleri hakkında çocukların bilgilendirilmesi. Eğer mevcut televizyon setiniz yerinden sökülecek veya yeri değiştirilecekse, yukarıda belirtilen aynı tedbirlerin uygulanması gereklidir.

Bu televizyon çevre dostudur. Enerji tüketimini azaltmak için aşağıdaki adımları izleyebilirsiniz:
Eğer Enerji Tasarrufu ayarını Minimum, Ortalama,Maksimum veya Otomatik olarak ayarlarsanız, TV ayarlanan değere uygun biçimde enerji tüketimini düşürecektir. Eğer Arka Aydınlatma değerini Özel bir sabit değere ayarlamak isterseniz, Uzaktan kumandanın Sol veya Sağ tuşlarını kullanarak Arka Aydınlatma (Enerji Tasarrufu ayarı altında bulunur) değerini manüel ayarlayabilirsiniz. Bu ayarı kapatmak için Kapalı olarak ayarlayınız.
Not: Görüntü menüsünde seçimi yapılan Mod değerine bağlı olarak Enerji Tasarrufu seçenekleri farklı olabilir.
Enerji Tasarrufu ayarları Görüntü menüsünde bulunmaktadır. Bazı görüntü ayarlarının kullanılabilir veya değiştirilebilir olmadığını unutmayınız.
Eğer Otomatik seçeneği sırasında Sağ tuşa veya Özel seçeneği sırasında Sol tuşa basılırsa, ekranda “Ekran 15 saniye içerisinde kapanacaktır.” mesajı görüntülenecektir. İlerle seçimini yapınız ve ekranı derhal kapatmak için OK tuşuna basınız. Eğer herhangi bir tuşa basmazsanız, 15 saniye sonra ekran kapanacaktır. Ekranı yeniden açmak için uzaktan kumanda veya TV üzerindeki herhangi bir tuşa basınız.
Not: Eğer Mod ayarı Oyun olarak yapılmışsa, Ekranı Kapatma seçeneği kullanılamaz.
Kullanılmadığı zamanlarda TV’yi kapatınız ve fişini prizden çekiniz. Bu da enerji tüketimini azaltacaktır.

Ses seviyesini değiştirmek için: Kontrol çubuğunu yukarı doğru iterek ses seviyesini artırın. Kontrol çubuğunu aşağı iterek ses seviyesini azaltın.
Kanal değiştirmek için: Kontrol çubuğunu aşağı ve yukarı iterek kayıtlı kanallar arasında gezinin.
Kaynağı değiştirmek için: Kontrol çubuğunun ortasına bastığınızda ekranda kaynak listesi görüntülenecektir. Kontrol çubuğunun aşağı ve yukarı iterek mevcut kaynaklar arasında gezinin.
TV'yi kapatmak için: Kontrol çubuğunun ortasına basınız ve birkaç saniye basılı tutunuz, TV bekleme moduna geçecektir.
TV'yi açmak için: Kontrol çubuğunun ortasına basınız, TV açılacaktır.
Not: Ana ekran menüsü, kontrol tuşu ile görüntülenemez.

Uzaktan Kumandayla Çalıştırma Ana menü ekranını görmek için, uzaktan kumandada bulunan Menu tuşuna basınız. Bir menü sekmesi seçmek için Sol veya Sağ tuşlarını kullanın ve girmek için OK tuşuna basınız. Bir ögeyi seçmek veya ayarlamak için yön tuşlarını kullanınız. Bir menü ekranından çıkmak için Return/Back veya Menu tuşlarını kullanınız.
Giriş Seçimi
Harici sistemleri TV’nize bağladıktan sonra farklı giriş kaynaklarına geçebilirsiniz. Farklı kaynaklar seçmek için, uzaktan kumandanızda bulunan Source tuşuna arka arkaya basınız.

Televizyonu kapatmak için
Televizyonun bekleme moduna geçmesi için uzaktan kumandanın Bekleme tuşuna veya TV'nin kontrol çubuğunun ortasına basınız ve birkaç saniye bekleyiniz.
Televizyonu tamamen kapatmak için elektrik fişini prizden çekiniz.
Not: TV bekleme moduna getirildiğinde, bekleme LED’i Bekleme Modunda Arama, Uydudan Otomatik Yazılım İndirme ya da Zamanlayıcı gibi özelliklerin aktif olduğunu belirtmek için yanıp söner. LED, TV’yi bekleme modundan açtığınızda da yanıp sönebilir.

Yayın Türünün Seçilmesi Hakkında
Sayısal Anten: Eğer Dijital Anten yayını arama seçeneği açılırsa, ilk ayarlar tamamlandıktan sonra TV dijital karasal yayınları arayacaktır.
Sayısal Kablo: Eğer Sayısal Kablolu yayın arama seçeneği açılırsa, ilk ayarlar tamamlandıktan sonra TV dijital kablolu yayınları arayacaktır. Diğer tercihlerinize bağlı olarak, aramaya başlamadan önce bir doğrulama mesajı görüntülenebilir. EVET seçimini yapınız ve devam etmek için OK tuşuna basınız. İşlemi iptal etmek için HAYIR seçimini yapıp OK tuşuna basınız. Ağ seçimi veya Frekans, Ağ kimliği ve Arama Adımı gibi değerleri seçebilirsiniz. Bittiğinde, OK tuşuna basınız.
Not: Arama süresi, seçilen Arama Adımına bağlı olarak değişiklik gösterecektir.

Uydu: Eğer Uydu yayını arama seçeneği açılırsa, ilk ayarlar tamamlandıktan sonra TV dijital uydu yayınları arayacaktır. Uydu araması yapılmadan önce bazı ayarların yapılması gerekir.
